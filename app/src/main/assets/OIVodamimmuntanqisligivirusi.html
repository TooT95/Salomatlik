<!DOCTYPE html>
<html>
<head>
	<style type="text/css">
		p{font-size: 20px;
			margin-left: 30px;
			margin-right: 30px}
		</style>
	</head>
	<body>
		<p align="justify"> 
			Одам иммунтанқислик синдромини келтириб чиқарувчи вирусни ОИВ – одам иммунтанқислиги вируси деб аталади, у касаллик қўзғатувчисидир.   
		</p>
		<p align="justify"> 
			Ушбу касаллик инсониятнинг бутун тараққиёти жараёнида одамларга ташвиш ва азоб-уқубатлар келтириб, баъзи ҳолларда бевақт ўлимнинг сабабчиси бўлган. Инсон ҳаёти такомиллашиб, ривожланган сайин, бу касалликларни чақирувчи микроб ва вирусларнинг касаллик чақиришдаги тажовузкорлиги ва шароитга мослашиш даражаси ҳам ортиб борган. У одам танасидаги ҳар хил ҳужайраларни, биринчи навбатда иммун тизимини зарарлайди.  
		</p>
		<p align="justify"> 
			Инфекция юққанидан кейин биринчи вақтда одам организми ўзини ҳеч нарса билан  билинтирмаётган, лекин шу вақтни ўзида зарарланган одам иммун тизимини аста-секин бузаётган ОИВга қарши кураша олади. Ниҳоят шундай босқич бошланадики, бунда беморнинг иммунитети кескин пасайиб кетади, бемор организми ОИВ юқтириб олгунга қадар ҳеч бир муаммосиз енга олган инфекция ўлимга олиб келиши мумкин бўлиб қолади.  
		</p>
		<p align="justify"> 
			Иммунитет тизимига таъсир бошланганда, одам организми учун нисбатан беозор бўлган микроорганизмлар, шунингдек, хавфли ўсмаларнинг юзага  келиши олдида бутунлай ҳимоясиз бўлиб қолади. ОИВ инфекцияси ривожланишининг айнан шу босқичи ОИТС номини олади. Ушбу атама орттирилган иммунтанқислик синдромининг қисқартмасидир, яъни беморда вирус (орттирилган) таъсирида организмнинг иммунитет системаси зарарланади ва оқибатда ўз эгасини ҳимоя қилмай қўйган (иммунтанқислик) битта эмас, бир нечта ҳар хил белгилар (синдром) юзага келади. ОИТС – ОИВ инфекцияси касалликнинг охирги босқичи бўлиб, у тезда озиб кетиш, узоқ вақт иситмалаш, ич кетиш ва организмнинг ҳимоя кучининг тўлиқ сусайиши шароитида кўплаб юқумли касалликлар ва хавфли ўсмалар ривожланиши билан кечадиган давридир.   
		</p>
		<p align="justify"> 
			ОИВ инфекциясига қарши ривожланган давлатларда қатор илмий изланишлар олиб борилмоқда. Изланишлар натижасида ОИВ инфекциясининг юқиш йўллари ва ундан ҳимояланиш ўрганилган ва бу изланишлар кўп йиллик амалий тажриба билан тасдиқланган. 
		</p>
		<p align="justify"> 
			<b><i>ОИВнинг юқиш йўллари:</i></b>
		</p>
		<p align="justify"> 
			ОИВ фақат инсондан  инсонга юқувчи  вирусдир. У фақат инсон организмида узоқ муддатга ўрнашиб, маълум бир вақтдан кейин ўзининг зарарловчи таъсирини кўрсата бошлайди. Организмга тушганидан сўнг, вирус тананинг барча суюқликларида(қон, лимфа) пайдо бўлади, лекин вирус  тўпламлар турли суюқликларда  турлича  миқдорда  учрайди.  Масалан, вируснинг энг кўп тўпланганлиги қонда, уруғ суюқлигида, қин ажралмасида ва бошқаларда бўлади. Шунинг учун одам организмининг ҳар хил биологик суюқликларнинг вирус юқишида эпидемиологик аҳамияти бир хил эмас. 
		</p>
		<p align="justify"> 
			<b><i>Вирус уч хил йўл билан юқиши мумкин:</i></b>
		</p>
		<ul>
			<li>
				<i>Қон орқали</i>: битта игна билан бир нечта гиёҳвандлар томир ичига гиёҳванд моддаларни қабул қилганида, қон билан ифлосланган кесувчи асбоблар, игналарни ишлатганда касаллик юқади. Шунингдек, ОИВ инфекцияли қонни беморга қуйиш натижасида ва бошқа тиббий муолажалар (жарроҳлик, гинекологик, стоматологик муолажалар) орқали, ОИВ билан касалланган беморнинг соқол олиш ускунаси, тиш чўткаси бошқа шахслар томонидан ишлатилиши ҳам касалликни юқишига сабаб бўлиши мумкин.
			</li>
			<li>
				<i>Жинсий йўл билан</i>: кўпроқ пала-партиш жинсий ҳаёт кечирувчилар, енгил табиатли инсонлар жинсий йўл орқали шу касалликни юқтириб оладилар. Шифокорлар ОИВ мусбат бўлган шерик билан жинсий алоқада ҳимоя воситасидан фойдаланишни қатъий маслаҳат берадилар.
			</li>
			<li>
				<i>Инфекцияланган онадан болага</i> (ҳомиладорлик вақтида, туғруқ вақтида ёки кўкрак сути билан эмизиш вақтида).
			</li>
		</ul>
		<p align="justify"> 
			Ўзбекистонда ОИВ инфекциясини юқтирган ҳомиладор аёлдан соғлом бола туғилишини кафолатлайдиган тиббий хизмат йўлга қўйилган. Соғлиқни сақлаш вазирлигининг махсус буйруғи билан барча ҳомиладор аёллар ОИВдан ҳимояланиш мақсадида текширилада. Агар ҳомиладор аёлда ОИВ инфекцияси аниқланса, касалликни онадан ҳомилага ва чақалоққа юқишининг олдини олиш бўйича махсус профилактика – АРВ профилактикаси қўлланилади. Ушбу профилактикани тўлиқ олган ҳомиладор аёлдан юз фоиз соғлом бола туғилиши кафолатланади. Шунинг учун ОИВ инфекциясини юқтириб олган ҳомиладор аёллар билан махсус шуғулланиш жуда муҳим, уларга ҳомиладорлик вақтида тўғри тиббий назорат юритилган ҳолда соғлом бола туғилиш имконияти жуда юқори эканлигини тушунтириш керак. Она боласини кўкрак сути билан эмизганда ОИВнинг юқиш  хавфи бор, шунинг учун ОИВ инфекцияси бор онадан туғилган болага сунъий озиқлантириш ва шифокор томонидан берилаётган махсус дори препаратларини тўлиқ қабул қилиш тавсия этилади.
		</p>
		<div style="font-size: 20px;
			margin-left: 30px;
			margin-right: 30px;
			border-style: groove;
			background-color: #00aaff;" align="center">

			<b><i>ОИВнинг бошқа юқиш йўллари йўқ.</i></b>
		</div>
		<p align="justify"> 
			Лекин одам иммунтанқислик вируси юқиши мумкин бўлмаган ҳолатлар ҳақида алоҳида тўхталиш керак, чунки ҳозиргача бу борада одамлар ўртасида етарлича маълумотлар кам:
		</p>
		<ul>
			<li type="circle">
				Одам иммунтанқислиги вируси маиший йўл билан юқмайди;
			</li>
			<li type="circle">
				Жароҳатланмаган тери қоплами вирус учун табиий тўсиқ бўлади, шунинг учун ОИВ инфекцияси қўл бериб кўришганда, қучоқлашганда юқмайди.
			</li>
			<li type="circle">
				Гигиена анжомлари орқали (кийим, ўрин-кўрпа, сочиқ) ҳам одам иммунтанқислиги вируси юқмайди, чунки ОИВ атроф-муҳит шароитида қисқа вақт ичида ҳалок бўлади.
			</li>
			<li type="circle">
				ОИВнинг қон сўрувчи ҳашаротлар чақиши оқибатида юқиши ҳам тасдиқланмаган.
			</li>
			<li type="circle">
				Одам иммунтанқислиги вируси ҳаммомдан, сув ҳавзасидан, ювиниш хонасидан биргаликда фойдаланилганда ҳам юқмайди.
			</li>
			<li type="circle">
				Кўпчилик ОИВ инфекцияси юқтириб олганлар билан ўпишиш ва бошқа яқин муносабатлардан қўрқишади, ваҳоланки, аллақачон ушбу йўл билан ОИВ инфекциясини юқтириб олиши мумкин эмаслиги ишончли тушунтирилган. Ҳақиқатда, ОИВ инфекцияси бор кишининг сўлагида бирмунча миқдорда вирус бўлади, лекин шу йўл билан вирус юқиши учун икки литрдан кўп сўлак керак бўлади.
			</li>
		</ul>
		<p align="justify"> 
			<b><i>ОИВ инфекцияси ва ОИТС белгилари</i></b>
		</p>
		<p align="justify"> 
			Одамнинг иммунитет танқислиги вируси фақат одамларда иммун тизимини ишдан чиқариб касаллик чақиради. ОИВ билан зарарланган одам маълум давргача вируснинг таъсирини сезмайди ва унда кўп йил давом этадиган яширин даври яъни касалликнинг ҳеч қандай белгилари бўлмайдиган давр бўлади.
		</p>
		<p align="justify"> 
			Нормал ишлаб турган иммунитет тизими йиллар давомида вируснинг кескин таъсирини босиб туради. Лекин вирус аста-секин кўпайган сари иммунитет тизимдан устун кела бошлайди ва натижада иммунитет тизимнинг вирусга қарши курашиш хусусияти йўқолади. Бундай шароитда вирус организмда тўсиқсиз кўпаяди, бориб-бориб бу жараён тезлашади ва маълум даражага етгандан сўнг ОИТС касаллиги бошланади.
		</p>
		<p align="justify"> 
			ОИВ инфекцияси «яширин» тусда  ривожланиш хусусиятига  эга бўлиб,  эрта даврда  ёрқин  хусусиятларсиз  кечиши кузатилади.  Асосан, сурункали кечувчи шамоллаш, холсизлик ва учуқ тошиши ва  давонинг кор килмаслиги  билан  боғлик ҳолларда конда  орттирилган  имунотанқислик вирусни аниқлаш йўли билан  касалликка ташҳис кўйилади.
		</p>
		<p align="justify"> 
			ОИВнинг биринчи белгилари яққол бўлмайди. Масалан, ОИВ инфекцияси юққанидан бир неча ҳафта ўтгандан сўнг тана ҳарорати 37,5 – 38°С гача кўтарилиши мумкин,  лимфатик тугунлар «безчалар» катталашади, баъзан томоқда нохуш ҳид юзага келади, ютинганда оғриқ, терида қизил доғлар пайдо бўлади, кўпинча ич суриш ҳам кузатилади.
		</p>
		<p align="justify"> 
			ОИВнинг ушбу белгилари пайдо бўлишига беморлар кўпинча эътибор бермайдилар, уларни шамоллаш ёки кучсиз меъда заҳарланиш белгилари деб қабул қиладилар. Ушбу белгиларни оддий шамоллаш ёки грипп белгиларидан фарқлаш қийин. Бунинг устига, ОИВнинг бу бирламчи белгилари ҳамма зарарланганларда ҳам юзага келавермайди, юзага келган тақдирда ҳам тезликда қайтади. Лекин, белгилар ҳақиқатда ҳам ОИВ инфекцияси натижасида юзага келган бўлса, уларнинг йўқолиши инфекциянинг ривожланиши давом этаётганини билдиради. ОИВнинг организмда мавжудлиги 10-12 йил давомида ҳеч қандай белгиларсиз кечиши мумкин.  Ўз вақтида  аниқланмаган  ва  қон ташҳисининг махсус текширув йўли билан  кузатилмаган  ҳолларда орттирилган  иммунотанқислик синдроми юзага  келади. 
		</p>
		<p align="justify"> 
			Баъзан инфекция ўзининг борлиги ҳақида ОИВнинг деярли сезилмайдиган белгилари, яъни бир неча лимфа тугунларининг катталашуви (бўйиннинг орқа томонида, ўмров устида, баъзан бўйиннинг олд томонида, қўлтиқ остида, чов соҳасида) орқали билдиради. Бундай ҳолларда нафақат одатда лимфа тугунларининг катталашуви билан кечадиган касалликлар (бундай касалликлар эса кўп, масалан, лимфа тугунларининг катталашуви лимфогранулематоз касаллигининг ягона белгиси), балки ОИВ инфекциясига ҳам текширувдан ўтиш керак.
		</p>
		<p align="justify"> 
			ОИВ инфекциясининг ривожланиши ва беморнинг иммун тизими кучсизланиб бориши билан ОИВ инфекциясини юқтирган одамда ОИТСнинг биринчи белгилари пайдо бўла бошлайди – бу соғлом одамларда ўзи ўтиб кетадиган ёки енгил даволанадиган касалликлар. Бу босқичда исталган инфекция ҳалокатли ҳолатга олиб келиши мумкин, ички органларнинг ўлимга олиб келувчи касалликлари аста-секин ривожланади. Шуни ҳам таъкидлаб ўтиш керакки, ОИТС фақатгина тиббий муаммо бўлмай, балки ҳам руҳий, ҳам ижтимоий муаммодир. 
		</p>
		<p align="justify"> 
			<b><i>ОИТС ва унинг белгилари</i></b>
		</p>
		<p align="justify"> 
			Бу доимий равишда юзага келувчи касалликлар: пневмония, сил, цитомегаловирус инфекцияси, герпес (учуқ тошиши) ва бошқалар, уларга қўшимча равишда келади. Худди шу касалликлар кўпинча оғир асоратларга олиб келади. ОИВ инфекцияси ривожланишининг шу босқичини орттирилган иммунтанқислик синдроми, яъни ОИТС деб аталади. Вирус организмга тушгандан бошлаб ОИТС (СПИД) белгилари пайдо бўлгунига қадар ўтган вақт ўртача 10 йилларни ташкил этади. ОИТС – ОИВ инфекциясининг охирги босқичи ҳисобланади. 
		</p>
		<p align="justify"> 
			Ушбу босқичда ОИВ инфекцияси бемор баъзан ҳатто ўзи туролмайдиган ва оддий ҳаракатларни бажара олмайдиган оғир касалга айланади. Бундай беморларни, одатда, яқинлари уй шароитида парвариш қилишади. Ҳозирги кунда, ОИВ инфекцияси йўқотилиши ҳақида гапирилмаётганига қарамай, ўз вақтида қўйилган ташхис ва тўғри даволаш ОИВ инфекциясини ОИТС босқичига ўтишини узоқ муддатга суриб юборади, бу эса беморнинг ҳаётини узайтириш ва сифатини сақлашга ёрдам беради. 
		</p>
		<p align="justify"> 
			Шуни таъкидлаш керакки, ОИВ инфекцияси кўп ҳолларда жинсий йўл орқали юқувчи бошқа инфекциялар билан бирга ривожланади. Бундай ҳолларда организмда қўшимча инфекциялар билан боғлиқ бўлган ОИТС хавфи ҳам, бемор ҳаёти хавфи ҳам юқори бўлади. ОИВ ва бошқа инфекцияларнинг бундай “бирлашуви” ҳозирда тиббиёт учун катта муаммодир. 
		</p>
		<p align="justify"> 
			<b><i>ОИВ инфекцияси ташхиси, лаборатория таҳлиллари, экспресс-тестлар</i></b>
		</p>
		<p align="justify"> 
			ОИВ инфекциясининг ягона ишончли ташхис усули бу – лаборатория шароитида текширув бўлиб, бунда беморнинг қон зардобида ОИВга қарши антитаналар аниқланади.
		</p>
		<p align="justify"> 
			ОИВ инфекцияси диагнози қўйилгандан кейин беморда касаллик кечишининг тавсифи, иммунитетнинг зарарланганлик даражаси, иккиламчи касалликлар сабаби ва тавсифини ўрганишга қаратилган чуқур текширув ўтказилади.  
		</p>
		<p align="justify"> 
			Фақат ҳамма текширувлардан сўнггина шифокор ОИВ инфекциясига даволаш чорасини белгиласа бўлади. Шу вақтдан бошлаб ОИВ инфекциясини юқтирган киши доимий диспансер назоратида бўлади, бу вирусга қарши даволаш чораси зарурлигини вақтида аниқлаш учун керак бўлади. 
		</p>
		<p align="justify" style="color: blue;"> 
			ОИВга текширув  –бу ҳар бир инсоннинг ихтиёрий иши эканлигини тушуниш лозим. 
		</p>
		<p align="justify"> 
			Анализлар мажбурий равишда, мижоз розилигисиз белгиланиши мумкин эмас. Лекин шуни ҳам тушуниш керакки, тўғри ташхис қанчалик тез қўйилса, ҳатто ОИВ ташувчиси бўлган тақдирда ҳам, бемор узоқ ва тўлақонли ҳаёт кечириш имконига эга.
		</p>
		<p align="justify"> 
			ОИВга текширув натижаларини сир сақланиши шифокорнинг мажбурияти бўлиб, фақат беморнинг ўзи ўз касаллиги ҳақида кимга ва қачон гапириб беришини ҳал этиши мумкин. Бу ҳолатдан битта истисно бор: билган ҳолда бошқа одамга ОИВ юқтириш (агар бемор ўз мақомини билса, шериги эса - билмаса) жиноий жазога лойиқ ҳаракат бўлади. 
		</p>
		<p align="justify"> 
			<b><i>ОИТСни даволаш масалалари</i></b>
		</p>
		<p align="justify"> 
			ОИВ инфекциясини даволашдан мақсад – бемор ҳаётини имкони борича узайтириш ва сифатини сақлаб қолишдир. Бу мақсадга кўпинча замонавий дори воситалари ёрдамида эришилмоқда. Бугунги кунда беморнинг ҳаётини узоқ вақтга узайтирувчи ОИВга қарши дори воситаларидан бутун дунёда фойдаланилмоқда.
		</p>
		<p align="justify"> 
			<b><i>ОИВнинг олдини олиш чора-тадбирлари</i></b>
		</p>
		<p align="justify"> 
			Бугунги кунда профилактика ОИВга қарши курашнинг энг муҳим воситаси бўлиб қолмоқда. Бутун дунё бўйича олимлар томонидан ОИВга қарши эмдори ишлаб чиқиш устида иш олиб борилмоқда. Бир қанча умид берувчи натижаларга қарамай, бундай вакцина ихтиро қилингани ҳақида гапиришга ҳали эрта. Шундан келиб чиқиб, ОИТСнинг олдини олиш чора-тадбирлари ҳар бир кишининг шахсий ишига айланмоқда, жумладан:  
		</p>
		<ul>
			<li type="square">
				эр-хотинлик муносабатларида садоқат чегараларини бузмаслик. Жинсий муомала вақтида химоя воситасидан фойдаланиш ҳар иккала жуфтни ҳам барча жинсий алоқа йўли билан юқадиган касалликлар ҳамда вирусли гепатитлар (сариқ касаллиги) дан сақлайди;
			</li>
			<li type="square">
				жинсий йўл билан зарарланишни олдини олиш ҳам жуда муҳим. Унга ёшлар орасида ОИВнинг юқиш йўллари ва у билан зарарланишнинг олдини олиш  ҳақида маълумот бериб борилади.
			</li>
			<li type="square">
				соқол олиш асбобларини ҳар бир киши учун алоҳида бўлишини таъминлаш, иложи борича сартарошхоналарда соқол олдирмаслик, сочни устара билан олдириш зарурати пайдо бўлса, бир маротабалик устаралардан фойдаланиш, қўл ва оёқларни маникюр, педикюр каби пардозлаш ишларида қўлланиладиган асбобларни зарарсизлантириш ишларини яхши йўлга қўйиш, мижозларни бу масалада талабчан бўлишлари;
			</li>
			<li type="square">
				тиббий муолажалар, айниқса, тишларни даволатиш, гинеколог кўриги ёки беморларга муолажа қилиш ишларида тиббий асбобларнинг сифатли зарарсизлантириш ишларига мижозларнинг ҳам, табобат ходимининг ҳам талабчан бўлиши;
			</li>
			<li type="square">
				суннат қилиш, қулоқни тешиш, татиуровка қилдириш кабиларда ишлатилган асбоб-ускуналарни қайта ишлатмаслик, уларнинг  хавфсизлиги (тозалиги)ни таъминлаш ишларига эътиборли бўлиш.
			</li>
		</ul>
		<p align="justify"> 
			Болаларга инфекция юқишини олдини олишга ҳомиладор аёлларни ОИВга текширув ҳам муҳим ўрин тутади. (ҳомиладор аёллар ОИВга поликлиникада бепул текширилади), шунингдек, никоҳланувчи ва фарзанд кўришни ҳоҳлаган жуфтлар учун ҳам ОИВга текширув ўз хоҳиши билан ўтказилади. 
		</p>
		<p align="justify"> 
			Охирги йилларда оммавий ахборот воситаларида “ижтимоий реклама” деб аталувчи тарғибот кучаймоқда. ОИВ бўйича маслаҳат берувчиларнинг мавқеи ортмоқда. Бу реклама орқали ёшларга ОИВга мусбат натижа олинганда тўғри қабул қилиш хатти-ҳаракатларини ишлаб чиқишга, ОИВ ва ОИТСли беморларга тўғри муомалада бўлиш, уларни камситмаслик, ажратмаслик, ОИВ инфекцияси бор одамларга руҳий ёрдам беришни ўйинлар ёки маслаҳат шаклида ўргатадилар. 
		</p>
		<p align="justify"> 
			Юқоридаги каби барча профилактик чора-тадбирлар соғлом турмуш тарзини тарғиб қилиш, гиёҳванд моддалардан бош тортиш, оилага садоқат, содиқ қолиш ҳақида қайғуриш билан уйғун ҳолда олиб борилиши лозим. 
		</p>
</body>
</html>