<!DOCTYPE html>
<html>
<head>
	<style type="text/css">
		p{font-size: 20px;
			margin-left: 30px;
			margin-right: 30px}
		</style>
	</head>
	<body>
		<p align="justify"> 
			Сўнги ҳомиладорликдан кейин 2 йилдан кам масофа сақланса ва кейинги ҳомиладорлик 2 йилдан қисқа муддатда рўй берса– <b>ЖУДА ТЕЗ</b> муддатда туғиш деган ибора юритилади.  
		</p>
		<p align="justify"> 
			Интергенетик (туғруқлар орасидаги масофа,  муддат) оралиғи кам бўлганда болалар ўлими 2,5 мартага ортади. Ўлик туғилиш хавфи, ўз-ўзидан ҳомила тушиши, одатланган ҳомила тушиш хавфи ортади. Оналар ўлими 60%, ҳомиладорлик асоратлари 50%, қон кетишлар, бачадон йиртилиш хавфи 2 мартага ортади.  
		</p>
		<p align="justify"> 
			Оналар ўлими таҳлили натижаларига кўра, интергенетик оралиқка (2-4 йил) 17% аёллар риоя қилгани ҳолда нобуд бўлган аёлларнинг 30% и интергенетик оралиқни 1 йилгача сақлаган. Ўзбекистонда ҳар йили содир бўладиган туғруқларнинг 0,4 % да бир йилгача, 6,2% да икки йилгача оралиқ сақланган.  
		</p>
		<p align="justify"> 
			Бўлажак онанинг ёши 18 дан кичик бўлганда  – <b>ЖУДА ЭРТА</b> туғиш. 18 дан кичик ёшдаги аёлларда туғруқ – Ўзбекистонда эрта никоҳлар сонининг юқорилиги – оналар ўлимининг 34%га ортишига, 70% ёш, биринчи туғувчиларда эклампсия (артериал қон босим кўтарилганда тутқаноқ) учраши, болалар ўлими 35% ва ундан ортишига сабаб бўлади. Оналар ўлими ҳолатларида 15% туғруқлар ёш аёллар ҳисобига тўғри келади. Ўзбекистондаги туғруқларнинг 3,1%ини 18-19 ёшгача бўлган аёллар орасидаги туғруқлар ташкил этади.  
		</p>
		<p align="justify"> 
			35 ёш ва ундан юқори бўлган аёллардаги ҳомиладорликлар нафақат аёлнинг саломатлигига, балки туғилажак фарзандлар учун ҳам хавфлидир, чунки ушбу ёшдаги аёлларда ички аъзоларнинг касалликлари (камқонлик, эндокрин, юрак-қон томир, буйрак касалликлари ва ҳ.к) кўп учрайди. Бу эса нафақат ҳомиладорлик даврини, балки туғруқ жараёнини ҳам асоратлайди - <b>ЖУДА КЕЧ</b> туғиш. Мамлакатимизда жами туғруқларнинг 2 % ини 35 ёшдан юқори бўлган аёллар орасидаги туғруқлар ташкил этади. 
		</p>
		<p align="justify"> 
			Аёлнинг 4 ва ундан ортиқ фарзанди бор бўлса  –  <b>ЖУДА КЎП</b> туғиш. 4-5 туғруқлардан бошлаб оналар ва болалар ўлими 40% га ортади. Жами туғруқларнинг 4,9 %  4 ва ундан кўп туғруқлар ташкил этади.
		</p>
		<p align="justify"> 
			Аёл <b>КАСАЛ БЎЛСА</b>. Ички аъзолар касалликлари бўлса – ҳомиладорлик аёлни соғлиғига ҳавф туғдириши мумкин. Онанинг экстрагенитал (ички аъзолар) ва генитал (репродуктив аъзолар) касалликларида оналар ва гўдаклар ўлими хавфи ортади.
		</p>
		<img src="istalmaganxomiladorlikningonasalomatligi1.jpg">
		<p align="justify"> 
			Расм 1. Аёл ва бола саломатлигига таъсир кўрсатувчи ва хафв солувчи омиллар
		</p>

		<p align="justify"> 
			Соғлом оилани шакллантириш учун юқоридаги хавф омиллари бўлганда  - 
		</p>
		<p align="center">
			<b>ЖУДА ТЕЗ</b>
		</p>
		<p align="center">
			<b>ЖУДА ЭРТА</b>
		</p>
		<p align="center">
			<b>ЖУДА КЕЧ</b>
		</p>
		<p align="center">
			<b>ЖУДА КЎП</b>
		</p>
		<p align="center">
			<b>АГАР КАСАЛ БЎЛСАНГИЗ</b>
		</p>
		<p align="center">
			<b><i>- Туғиш ҳаётингиз ва саломатлигингиз учун хавф туғдириши мумкин, ўйлаб кўринг!”</i></b> - дея аёлларни огоҳлантириш зарур. 
		</p>
		<p align="justify">
			Юқорида айтиб ўтилган хавф гуруҳига кирувчи аёллар учун исталмаган ҳомиладорликнинг олдини олувчи кўплаб замонавий усуллар мавжуд. Бу усуллар ҳақида тўғри маълумотга эга бўлиш учун шифокор маслаҳатига бориш керак.
		</p>
	</div>
</body>
</html>