<!DOCTYPE html>
<html>
<head>
	<style type="text/css">
		p{font-size: 20px;
			margin-left: 30px;
			margin-right: 30px}
		</style>
	</head>
	<body>
		<p align="justify"> 
			Соғлом оилани шакллантириш масалаларида маслаҳат берувчи (шифокор, доя, патронаж ҳамшира) – бу репродуктив саломатликни муҳофаза қилиш  борасидаги мутаҳассисдир. Аёл ўз ҳаёт тарзи, эҳтиёжлари, оилавий шароитини ва ҳиссиётларини ҳаммадан яхши билади ва ҳар бир аёл исталмаган ҳомиладорликдан сақланишнинг барча усуллари ҳақида маълумотга эга бўлиши керак.  
		</p>
		<p align="justify"> 
			Аёл ўзи истаган усул ҳақида билиши керак бўлган тўлиқ маълумотни яшаш жойидаги ҳудуддаги оилавий поликлиника, қишлоқ врачлик пункти, “аёллар маслахатхонаси”нинг малакали шифокоридан бепул ва самарали маслаҳат орқали олиши мумкин.   
		</p>
		<p align="justify"> 
			Аёлга маъқул бўлган, ўзи ёқтирган, қулай ва шароитига тўғри келган контрацепция воситасини ўзи ёки жуфтлиги билан биргаликда танлаш ҳуқуқига эга. Бунда шифокор айнан у ёки бошқа бир усулни қўллаш кераклигини мажбурлаши ёки зўрлаши нотўғри, аёлнинг контрацепция воситасини ўзи маълумотларга таянган ҳолда, эхтиёжларидан келиб чиқиб, мустақил танловни амалга ошириши  муҳимдир.  
		</p>
		<p align="justify"> 
			Мисол қилиб айтиш мумкинки, агар аёл киши ўзи ёқтирган бир либосни сотиб олса, у уни узоқ вақт давомида хурсанд бўлиб кийиб юради, аксинча, бирор-бир киши мажбуран, аёлни ўзи ёқтирмаган, истамаган холда бир либосни олишга ва кийишга мажбур қилган бўлса, бу либосни аёл кийишни хоҳламайди ва ундан тез ажралгиси келади, натижада бу либос ташлаб юборилади.   
		</p>
		<p align="justify"> 
			Исталмаган ҳомиладорликни олдини олиш воситаларини ҳам, шу либос каби, аёлнинг ўзи <b>маълумот олгандан кейин танласа</b>, узоқ вақт давомида самарали қўллайди. 
		</p>
		<p align="justify"> 
			<i>Жумладан:</i>
		</p>
		<ul>
			<li>
				аёлнинг репродуктив мақсадлари (туғруқлар оралиғи, фарзанд кўриш нияти);
			</li>
			<li>
				шахсий маълумотлар, масалан, шифохонага қатнаш қулайлиги, услубни ишлатиш вақтида кузатилиши мумкин бўлган ҳолатлар;
			</li>
			<li>
				бошқа услубларни қўллаш имкониятининг мавжудлиги;
			</li>
			<li>
				ЖЙОЮК (жинсий  йўлорқали юқадиган касалликлар)дан ҳимоя қилиш (жумладан ОИВ инфекцияси) тўғрисида маълумот бериш.
			</li>
		</ul>
		<p align="justify"> 
			Репродуктив саломатлик ва исталмаган ҳомиладорликнинг олдини олиш воситалар ҳақидаги маълумот аҳолига жуда кўп йўллар орқали етиб боради. Асосий йўл – самарали шифокор-маслаҳатчи ва аёл ўртасидаги шахсий суҳбатдир. Бунда айни масала бўйича аниқ маълумот берилиб, ҳар хил нотўғри бўлган миш-мишларнинг олди олинади. 
		</p>
		<p align="justify"> 
			Иккинчи йўл – шифокор-маслаҳатчи кичик гуруҳларда (5-15 та аёллар орасида) матн ўқиш, суҳбатлар олиб бориш, савол ва жавоб кечалари ўтказиш йўли билан маълумотларни тарқатади.
		</p>

		<p align="justify"> 
			Учинчи йўл – жойларда: мактаб, коллеж, лицей ва иш жойларидаги катта давраларда суҳбатлар уюштириш.
		</p>
		<p align="justify"> 
			Тўртинчи йўл – оммавий ахборот воситалари (телевидение, радио, газета, журналлар) ёрдамида маълумотларни етказиш. 
		</p>
		<p align="justify"> 
			Юқоридаги тарғибот усулларидан бирида аёл ўзиниқизиқтирган саволига, тўлақроқ маълумот олиш учун ўзи яшаётган манзили бўйича ҚВП ёки ОП, “аёллар маслахатхоналари”даги шифокорга маслаҳатга келиб самарали маслаҳат олиши мумкин бўлади. 
		</p>
		<p align="justify"> 
			<b><i>Маслаҳат жараёни уч босқичдан иборат:</i></b>
		</p>
		<p align="justify"> 
			<b>I-босқич</b> мавжуд бўлган ҳар бир усул ҳақида, шифокор қисқача бўлса-да айтиб ўтади. Бунда усулларнинг афзаллиги, камчилиги, қайси аёллар бемалол ишлата олади, кимларга бу усул тўғри келмайди ва қайси усул тиббиёт муассасасида мавжудлиги тўғрисида маълумот беради. 
		</p>
		<p align="justify"> 
			Бу босқичда маълумот олган аёл ўзи ихтиёрига, оилавий шароитига, эҳтиёжига кўра, хоҳласа жуфтлиги билан маслаҳат қилган ҳолда ўзи ёқтирган усулни танлаб иккинчи босқичга ўтади. 
		</p>
		<p align="justify">
			<b>II- босқич </b>-  конкрет танланган усул бўйича. Бунда аёлга, танлаган усули ҳақида тўлиқ маълумот берилади, усул қандай таъсир қилади, ишлатиш қоидаси, уни афзаллиги, камчилиги, ножўя таъсири, қандай ҳолатларда шифокорга мурожаат қилиш керак бўлган вазиятлар ҳақида айтилади ва керак бўлса шу кундан бошлаб ,усулни қўллай бошлайди.
		</p>
		<p align="justify">
			Аёл усулдан фойдаланаётган вақтида ўзида ҳис этган бирон-бир ўзгаришлар кузатилса ёки шифокор томонидан режали равишда қайта ташриф ҳақида айтиб ўтилган бўлса, учинчи босқичдаги маслаҳат беришга ўтилади. 
		</p>
		<p align="justify">
			<b>III босқич</b> - исталмаган ҳомиладорликдан сақловчи воситадан фойдаланаётган аёл  режали равишда ёки бирор-бир шикоят бўлганда шифокор ҳузурига маслаҳатга боради. Бунда аёл усулни қўллаётган вақтида ўзини қандай ҳис қиляпти, танлаган усул мос келдими деган саволларга жавоб олиши керак.
		</p>
		<p align="justify">
			Агар усул аёлга тўғри келмаган ёки унда шикоятлар пайдо бўлган бўлса, биринчи босқичдан бошлаб  бошқа усулни танлаш керак бўлади. 
		</p>
	</div>
</body>
</html>