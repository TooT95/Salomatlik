<!DOCTYPE html>
<html>
<head>
	<style type="text/css">
		p{font-size: 20px;
			margin-left: 30px;
			margin-right: 30px}
		p{font-size: 20px;}
		</style>
	</head>
	<body>
		<p align="justify"> 
			Аёл нозик хилқат, баъзан турмуш ташвишлари билан овора бўлиб, ўз саломатлиги ҳақида унутиб қўяди. Оиладаги соғлом муҳит, эса аввало, аёл саломатлигига боғлиқ, бу борада туғишлар оралиғидаги мўътадил муддатни самарали воситалари билан сақлаш аёлга руҳий ва маънавий ҳолатини тикланишига, туғилган боланинг жисмоний ва маънавий ўсиб-улғайишига ҳамда кейинги ҳомиланинг соғлом ривожланишига имконият яратади.  
		</p>
		<p align="justify"> 
			Аёлнинг вазифаларидан бири - бу фарзандни дунёга келтириш ва уни вояга  етказишгина эмас, балки ўз саломатлиги ҳақида ғамхўрлик қилиши ва мавжуд  бўлган имкониятлардан кенг фойдаланган холда репродуктив саломатликни мухофаза қилишдир.   
		</p>
		<p align="justify"> 
			Исталмаган ҳомиладорликдан сақланиш масаласи одамзотни қадим замонлардан буён қизиқтириб келади. Аёллар исталмаган оқибатлардан ўзларини ҳимоя қилиш учун жуда кўп усулларни ўйлаб топишган.  
		</p>
		<p align="justify"> 
			Қарийб 30 йил муқаддам мамлакатимизда аборт қилиш йўли билан  исталмаган хомиладорликдан кутилиш – бу муаммони хал қилишнинг ягона йулларидан бири эди. Хозирда замонавий контрацепция воситалари (исталмаган хомиладорликдан сақланиш воситалари) кенг тарқалган бўлиб, барча тиббиёт муассасаларида ва поликлиникалардан улардан фойдаланиш борасида маслаҳат ва хизматдан фойдаланиш имконияти мавжуд.   
		</p>
		<p align="justify"> 
			Ҳар бир оила аъзолари янги зурриёдни дунёга келтириш борасидаги қарорларини аввалдан ўйлаб, етарли шарт-шароитларни мужассамлаштириб, ижтимоий ва моддий нуқтаи назардан бола туғилиши учун қулай вақтни танлашлари зарур. Туғишлар оралиғидаги мўътадил муддатни сақлаш аёл соғлиғи, руҳий ва манавий ҳолатини тикланишига, туғилган боланинг жисмоний ва маънавий ўсиб-улғайишига ҳамда кейинги ҳомиланинг соғлом ривожланишига имконият яратади. 
		</p>
		<p align="justify"> 
			Ўзбекистонда абортлар сони 5 мартақисқарганига қарамасдан, ханузгача  туғруқоралиғининг 3 йилдан қисқалиги (камлиги), турли касалликларга чалинган  аёлларнинг кетма-кет ҳомиладор бўлиб, асоратларга чалиниши, ёш аёллар (18  дан ёш бўлган) орасида ҳомиладорлик ва бошқа кўплаб муаммолар  соғлом оила яратишда катта тўсиқ бўлиб келмокда. 
		</p>
		<p align="justify"> 
			Қуйида Ўзбекистонда мавжуд бўлган ва жахондаги етакчи мутахассислар томонидан кенг тавсия қилинган, ва бу билан бирга, аёл саломатлиги учун хавфсиз бўлган контрацепция воситалари ҳақида сўз  юритилади.
		</p>
		<p align="justify"> 
			<b><i>Замонавий контрацепция воситаларига  қуйидагилар киради:</i></b>
		</p>
		<ul>
			<li>
				Бачадон ичига ўрнатиладиган воситалар (спирал);
			</li>
			<li>
				Таркибида гормон моддаси бор воситалар – инъекциялар ва таблеткалар;
			</li>
			<li>
				Тўсиқ солувчи воситалар - эркаклар томонидан қўлланадиган резинали ҳимоя воситаси;
			</li>
			<li>
				Кимёвий воситалар – уруғлантиришни кимёвий йўл билан тўсувчи модда асосида  ишлаб чиқарилган воситалар.
			</li>
		</ul>
		<p align="justify"> 
			<b><i>Амалиётда  қуйидаги усуллар  ҳам маълум, буларга:</i></b>
		</p>
		<ul>
			<li>
				Табиий усул – календар (тақвим) ва эмизиш давридаги табиий йўл билан  исталмаган ҳомиладорликдан сақланиш йўли;
			</li>
			<li>
				Иҳтиёрий жаррохлик контрацепцияси – бачадон найларини жаррохлик йўли билан боғлаш ва келгусида ҳомиладорликка йўл қўймаслик учун  қўлланиладиган усул;
			</li>
			<li>
				Тезкор контрацепция – баъзи сабабларга кўра мунтазам равишда бир усулдан  фойдаланилмаган ҳолларда  қўлланиладиган усуллар.
			</li>
		</ul>
		<p align="justify"> 
			<b><i>Бачадон ичига  ўрнатиладиган  воситалар (спирал)</i></b>
		</p>
		<p align="justify"> 
			Бачадон ичи воситаси (БИВ) кенг тарқалган усуллардан биридир. республикада истиқомат қилувчи туғруқ ёшидаги аёлларнинг деярли 60 фоизи айнан шу контрацепция воситасидан фойдаланишни афзал кўради. Дунёда эса қарийб 20 миллион аёллар БИВдан фойдаланадилар. 
		</p>
		<p align="justify"> 
			Спираллар турли ашёлардан ишлаб чиқарилади. Ҳозирги кунда жаҳон амалиётида унинг 3 хили қўлланилади:
		</p>
		<ul>
			<li type="circle">
				пластмассадан тайёрланган спираллар;
			</li>
			<li type="circle">
				таркибида мис ўрамаси бўлган;
			</li>
			<li type="circle">
				таркибида гормон (прогестин) бўлган спираллар.
			</li>
		</ul>
		<p align="justify"> 
			Ўзбекистонда асосан мисс ўрамаси бўлган бачадон ичи воситалари қўлланилади ва улар хусусида «аёллар маслаҳатхоналари» шифокорларидан маслаҳат олиш мумкин. Аёл ихтиёрий равишда шу усулни ўзи танлаганида ва унда ножўя таъсирлар аниқланмаганда акушер-гинекологлар ёки сертификатга эга тиббиёт ходимлари томонидан ўрнатилиши мумкин.
		</p>
		<p align="justify"> 
			<i>Услубнинг самарадорлигини белгиловчи асосий омил - спирални ўрнатадиган тиббиёт ходимининг касб маҳоратига боғлиқдир. Бу воситани фақат мутахассис акушер - гинеколог ўрнатиши шарт.</i> 
		</p>

		<p align="justify"> 
			<b><i>Спираллардан фойдаланиш қоидалари:</i></b>
		</p>
		<ul>
			<li>
				агар аёлнинг жинсий аъзолари йўлида яллиғланиш касалликлари  йўқлигига тўла ишонч ҳосил қилинса,  ҳайз даврининг 1- кунидан 7- кунигача қўйилади;
			</li>
			<li>
				туғруқдан кейин 48 соат ёки 6 ҳафтадан сўнг, лактацион аменорея усулидан фойдаланилаётган бўлса, 6 ой ўтганидан кейин;
			</li>
			<li>
				абортдан кейин дарҳол (аборт асоратсиз бажарилган бўлса) ёки 7 кун ичида ўрнатиш мумкин (агар чаноқ инфекциялари мавжудлигига далолат берувчи аломатлар бўлмаса).     
			</li>
		</ul>

		<p align="justify"> 
			<b><i>Спираллардан самарали фойдаланиши мумкин бўлган аёллар:</i></b>
		</p>
		<ul>
			<li>
				юқори самарадор контрацепция воситасидан фойдаланишни истаган, ҳеч бўлмаганда битта фарзанди бўлган туғиш ёшидаги барча аёллар;
			</li>
			<li>
				аввал спиралдан самарали фойдаланган аёллар;
			</li>
			<li>
				эмизикли, аммо ҳомиладорликдан сақлайдиган усулга муҳтож аёллар;
			</li>
			<li>
				аборт қилдирган аёллар (кичик чаноқ инфекциясига хос аломатлар бўлмаса);
			</li>
			<li>
				жинсий  йўл билан юқадиган касалликларга чалиниш хавфи кам бўлган аёллар;
			</li>
			<li>
				гормонли усулдан фойдалана олмайдиган  аёллар.
			</li>
		</ul>
		<p align="justify"> 
			<b><i>Спиралларнинг афзалликлари:</i></b>
		</p>
		<p align="justify"> 
			Юқорида кўрсатиб ўтилганидек, спираллардан фойдаланиш исталмаган ҳомиладорликдан сақловчи  самарали усул (99,9% да) бўлиб, ушбу воситаларнинг таъсири улар ўрнатилган вақтидан бошланиб, бир неча йилларгача давом этиб туради. Бу усулни қўллаш осон ва қулай.
		</p>
		<p align="justify"> 
			Спиралдан эмизикли аёллар фойдаланса бўлади, чунки бу усул кўкрак сутига таъсир қилмайди. Спирал олиб ташланганидан сўнг эса аёлнинг ҳомиладор бўлиш ҳолати дарҳол тикланади. Спиралларни қўллаш иқтисодий жиҳатдан қулай ҳисобланади, чунки ишлатиш даврида шифокор ҳузурига ортиқча қатнаш ва қўшимча сарф-харажатларни талаб этмайди. Лекин аёлда камқонлик кузатилса ёки жинсий аъзоларида яллиғланиш  ҳолати бўлса, бу усулдан фойдаланиш хавфлидир.
		</p>
		<p align="justify"> 
			<b><i>Спираллар ўрнатилганидан сўнг қуйидаги асоратларни келтириб чиқариши мумкин:</i></b>
		</p>
		<ul>
			<li>
				Қон кетиш  - 5-10% ҳолларда кузатилади ва ҳайз вақтида одатдагидан кўпроқ қон кетиш ва муддатини узайтириши мумкин. Қон кетишлар камқонлик билан касалланган ва репродуктив аъзоларида яллиғланиш касалликлари бўлган аёлларда кўпроқ кузатилади;
			</li>
			<li>
				Аёлнинг бўйида бўлиб қолмаганлиги аниқ бўлса, оғриқ спирал ўрнатилган дастлабки кунларда бачадон мушакларининг тортишиб қисқараётганига боғлиқ бўлади. Спиралнинг силжиб, қисман ёки бутунлай ўрнидан кўчиши ҳам кичик чаноқ соҳасида оғриқлар пайдо бўлишига олиб келиши мумкин.
			</li>
			<li>
				Спирал ўрнатилганидан сўнг кичик чаноқ аъзоларининг яллиғланиши - бу асорат жинсий йўл орқали юқадиган касалликлар оқибатида келиб чиқади ва 1,5% дан 10% гача ҳолларда кузатилади. Агар аёлда жинсий йўл орқали юқадиган касалликларга хавф юқори бўлса, спирални ўрнатиш мумкин эмас. Шунинг учун спиралдан фойдаланишни истаган барча аёллар - уларда жинсий йўл орқали юқадиган касалликлар, бачадон бўйни эрозияси бор–йўқлигини аниқлаш мақсадида бактериологик скринингдан ва мукаммал гинекологик кўрикдан ўтиши керак.     
			</li>
		</ul>
		<h2>Таркибида гормон моддаси  бор  воситалар – инъекциялар  ва  таблеткалар</h2>
		<p align="justify"> 
			<b><i>Таблеткалар хақида  маълумот</i></b>
		</p>
		<p align="justify"> 
			Тиббиётнинг сўнгги ютуқларидан бири ҳомиладорликни олдини оладиган гормонал дори воситаларининг кашф этилишидир. Бу каби дори воситаларни ишлаб чиқариш  XX асрнинг иккинчи ярмидан  амалга оширила бошланди.
		</p>
		<p align="justify"> 
			Ҳозирги кунда контрацепция воситаларининг бир неча турлари мавжуд, лекин энг юқори самарали усул – бу оғиз орқали ичиладиган (орал) контрацептивлар ҳисобланади.
		</p>
		<p align="justify"> 
			<b><i>Орал гормонал контрацептивлар</i></b> бутун дунёда кенг тарқалган фармацевтик дори воситалардир. Дунё бўйича 80 миллиондан ортиқ аёл аралаш таблеткалар ёрдамида исталмаган ҳомиладорликнинг олдини олишда самарали фойдаланади. 
		</p>
		<p align="justify"> 
			Таблеткалар таркибига икки турдаги, яъни аёлнинг тухумдонлари ўзи ишлаб чиқарадиган эстроген ва прогестерон гормонлари киради. Булар табиий бўлиб, гормонлар миқдорига қараб бир неча турларга бўлинади: Регулон, Ригевидон, Микрогинон, Новинет, Линдинет 20, Три-Регол, Тризистон. 
		</p>
		<p align="justify"> 
			Юқорида қайд этилган таблеткалар аёлнинг ёшига, ҳолатига қараб шифокор маслаҳати ёрдамида танланади.
		</p>
		<p align="justify"> 
			Замонавий исталмаган ҳомиладорликдан сақловчи воситалар қўлланилиши нафақат хомиладорликдан сақлаш имконияти, балки қатор даволовчи ҳусусиятларга ҳам эгадир. Унинг таъсири ёғ безлари фаолиятини сусайтиради, шу сабабли юз ва тана териси тоза ва текис, сочлар эса соғлом бўлади. 
		</p>
		<p align="justify"> 
			Замонавий гормонал контрацептивлар аёлларни жозибалироқ қилади ва ўз навбатида, репродуктив тизим гормонларининг фаолиятини пасайтириб, бачадон ва тухумдонларнинг саратон касаллигига чалиниш хавфини камайтиради, остеопороз касалликларидан сақлайди. Ундан ташқари, гормонал контрацептивлар бачадондан ташқаридаги ҳомиладорликни ривожланишига деярли имкон бермайди. 
		</p>
		<p align="justify"> 
			Юқорида қайд этилган таблеткалар аёлнинг ёшига, ҳолатига, унинг хусусиятларини эътиборга олган ҳолда контрацептив воситаси шифокор маслаҳати ёрдамида танланади. 
		</p>
		<p align="justify"> 
			Умуман олганда, бу таблеткалар нафақат ҳомиладорликдан сақлайди (тўғри қўллаганда самараси 99,9%), балки улар даволовчи омилларга эга: 
		</p>
		<ul>
			<li type="circle">
				Издан  чиққан хайз циклини тиклайди
			</li>
			<li type="circle">
				Хайз олди оғриқларини камайтиради
			</li>
			<li type="circle">
				Хайз даврида қон кетишини камайтиради, шу сабабли камқонлик              (анемиянинг) олдини олади, даволайди
			</li>
			<li type="circle">
				Жинсий  аъзоларининг яллиғланишини камайтиради.
			</li>
		</ul>
		<p align="justify"> 
			<b><i>Таблеткани ичиш қоидалари:</i></b>
		</p>
		<ul>
			<li>
				биринчи таблетка ҳайзнинг (белги пайдо бўлган кун) 1-7 кунларидан бошлаб қабул қилинади;
			</li>
			<li>
				кўкрак сути билан боласини боқувчи аёллар туғруқдан кейин 6 ой ўтгач ичишлари мумкин (чунки таблеткалар аёлнинг кўкрак сути миқдорини камайтириб қўяди);
			</li>
			<li>
				аёл  боласини кўкрак сути билан эмизмаса, туғруқдан 3 - 6 ҳафта ўтгач ичиши мумкин;     
			</li>
			<li>
				абортдан сўнг - дарров ёки 7 кун ичида ичиш бошланади.
			</li>
		</ul>
		<p align="justify"> 
			Аёл кишига бу усул тўғри келса, узоқ муддат яъни бир неча йил давомида мунтазам фойдаланиши мумкин; таблеткаларни ҳар куни, бир хил вақтда, имкон қадар кечки овқатдан сўнг, 21 кун давомида қабул қилиб, кейин 7 кунлик танаффус қилиниши лозим. Фойдаланиш қоидаларига тўғри амал қилиш усулнинг самарасини оширади ва ножўя таъсирларини камайтиради. 
		</p>
		<p align="justify"> 
			Таблетка ичиш вақти бир-икки кундан ортиқ ўтказиб юборилган бўлса, ҳайзлар орасида қон кетиши ва ҳомиладор бўлиб қолиш эҳтимоли ортиши ҳам мумкин. Таблетка ичиш бир кун ўтказиб юборилган бўлса, эртасига иккита таблетка ичиш лозим (эрталаб ва кечқурун). Борди-ю таблеткалар икки кун давомида ичилмай қолган бўлса, уларни кейинги икки кун давомида кунига икки мартадан ичиб, етказиб олиш керак. 
		</p>
		<p align="justify"> 
			Бу <b><i>усулнинг афзалликлари</i></b> жуда кўп бўлиб, самараси юқори – 99,9%  (хавфсизлиги исботланган), ножўя таъсири кам, ишлатувчининг ўзи назорат қилади, орқага тез қайтувчи усул, таблетка ичиш бошлангандан сўнг контрацептив таъсири дарҳол  бошланади. 
		</p>
		<p align="justify"> 
			Таблеткалардан фойдаланишда бош айланиши, бош оғриши, ҳайзлар орасидаги суркалма белги келиб туриши, кўнгил айниши, вазн ортиши (1 йил давомида 1-2 кг га), кўкрак безларининг қаттиқлашиши каби ножўя таъсирлар дастлабки 2-3 ой давомида (5-10 фоиз фойдаланувчиларда) кузатилиши мумкин ва одатда аёл организми ичилаётган гормон миқдорига ўргангандан сўнг ножўя таъсирлар йўқолади. 
		</p>
		<p align="justify"> 
			Қуйида келтирилган ҳолатларда <b><i>аёллар бу усулдан фойдаланиши мумкин эмас:</i></b>
		</p>
		<ul>
			<li>
				Жигар, буйрак ва юрак-қон тизимининг оғир касалликлари;
			</li>
			<li>
				Қандли диабет;
			</li>
			<li>
				Ҳомиладорлик;
			</li>
			<li>
				Боласи 6 ойгача бўлган эмизикли аёллар;
			</li>
			<li>
				35 ёшдан юқори бўлган кўп чекувчи (кунига 15-20 сигарета) аёллар.
			</li>
		</ul>
		<p align="justify"> 
			Бу усул жинсий йўл орқали юқувчи касалликлар ҳамда <b>ОИВ инфекциясидан асрамайди</b>, бундай хавф гуруҳига кирувчи аёлларга резинали ҳимоя воситаси қўшимча тарзда тавсия қилинади. 
		</p>
		<p align="justify"> 
			<b><i>Таркибида фақат бир турдаги (прогестин) тутувчи таблеткалар хақида  маълумот</i></b>
		</p>
		<p align="justify"> 
			«Мини – пили» деган ном билан аталувчи соф прогестинли таблеткалардан фойдаланиш сўнгги 30 йил ичидагина удумга кирди. Аралаш таблеткалардан фарқ қилиб, бундай таблеткаларда прогестинлар жуда кам миқдорда бўлади. Булар орасида  кенг тарқалгани Эксклютон, Микролют каби таблеткалардир. Соф прогестинли таблеткалар ичилганидан 3-4 соат ўтгач, контрацептив таъсири бошланади ва 24 соатгача самара беради. Ушбу таблеткаларни ҳар куни бир вақтда, мунтазам, танаффуссиз қабул қилишни эътиборга олиш муҳим. Аралаш таблеткаларни ича олмайдиган эмизикли аёллар учун СПТ таблеткалари мувофиқ келадиган усул ҳисобланади. Бу турдаги воситаларни қўллашда аралаш таркибли контрацепция турлари келтириб чиқариши мумкин бўлган салбий холатлар (кўнгил айниши, қусиш, бош оғриғи ва хоказо) кузатилмайди. Шунинг учун ҳам уларни аралаш таркибли таблеткаларни қўллаши муаммо бўлган ёки эмизикли аёлларда (она сутининг миқдори ва таркибига хеч қандай таъсири кузатилмаган) кенг қуллаш  мумкин. 
		</p>
		<p align="center" style="color: blue;"> 
			<i>Таблеткалар жинсий йўл билан юқадиган касалликлардан, ОИВдан ва жинсий йўллар инфекцияларидан ҳимояламайди</i>
		</p>
		<p align="justify"> 
			<b>Инъекция қилинадиган соф прогестинли воситалар (уколлар)</b>
		</p>
		<p align="justify"> 
			Инъекция қилинадиган воситалар таркибида таъсири узоқ давом этадиган (прогестин) моддаси мавжуд. Ўзбекистон Республикасида бу препаратлар кўпчиликка яхши маълум бўлиб қолган. Бу усул самара бериши учун унинг қоидаларига тўлиқ риоя қилиш керак. Бу препаратларни аёл киши кўкрак сути (лактацион аменорея) усулидан фойдаланадиган бўлса, туғрукдан 6 ойдан кейин,  фойдаланмаётган бўлса, туғруқдан 6 ҳафтадан кейин, абортдан кейин дарҳол инъекция қилиш мумкин. Инъекциялар кўнгил айнаши; бош оғриши, артериал босим кўтарилишига сабаб бўлмайди, ҳайз вақтида йўқотиладиган қон миқдорини камайтиради. 
		</p>
		<p align="justify"> 
			Депо-Провера ва Мегестрон ҳар 3 ойда 1 марта, Норэстерат 2 ойда 1 марта думбага  ёки билак мушакларига маълумотга эга бўлган доя ёки тиббиёт ўамшираси томонидан инъекция қилинади.  
		</p>
		<p align="justify"> 
			<b><i>Инъекцион контрацепциядан фойдалана оладиган аёллар:</i></b>
		</p>
		<ul>
			<li type="circle">
				яхши самара берадиган ҳимоя воситасидан фойдаланишни истайдиган аёллар, ёшидан ва авваллари неча марта ҳомиладор бўлганидан қатъи назар;
			</li>
			<li type="circle">
				таблеткаларни ҳар куни ичиб туриш зарурлигини унутиб қўядиган; аралаш таблеткалар тўғри келмайдиган;
			</li>
			<li type="circle">
				яқин орада ҳомиладор бўлиш нияти йўқ (уколни олгандан сўнг 9-12 ой ичида қайта ҳомиладор бўлиш мумкин);
			</li>
			<li type="circle">
				авваллари камқонлик билан оғриб ўтган ва ҳозир ҳам шундай ҳолат мавжуд бўлган; 
			</li>
			<li type="circle">
				талвасага қарши препаратлар (барбитуратлар) ёки силга қарши дорилар (рифампицин) билан даволаниб юрган;
			</li>
			<li type="circle">
				ҳаётида бачадондан ташқарида ҳомиладор бўлган; эмизикли аёллардир.
			</li>
		</ul>
		<p align="justify"> 
			<b><i>Инъекция қилинадиган контрацептивларнинг афзалликлари:</i></b>
		</p>
		<p align="justify"> 
			Инъекция қилинадиган контрацептивлар саломатлик учун бехатар ва юқори самаралидир, тўғри қўлланганда самараси  – 99,8% гача. Уларни ишлатиш осон, бу препаратларнинг таъсири узоқ давом этадиган бўлгани учун улардан олис жойларда истиқомат қиладиган аёллар фойдаланиши мумкин.  
		</p>
		<p align="justify"> 
			Инъекция қилинадиган контрацептивлар кўкрак сутини камайтирмайди. Шу муносабат билан эмизикли аёллар бу усулдан бемалол фойдаланишлари мумкин.     Ушбу препаратлар ишлатилган вақтда анемия, эндометриоз, тухумдон ва сут безларининг хавфсиз ўсмаларининг олдини олади, бачадондаги миома касаллигини даволашда ҳам яхши самара беради.  
		</p>
		<p align="justify"> 
			Бироқ бу усулдан фойдаланаётган баъзи бир аёлларда жинсий йўллардан вақт-бевақт, 1-2 ой давомида суркаладиган ажралмалар келиб туриши кузатилади. Аёл инъекциядан бир йил давомида фойдаланилганда 50% да ҳайз келмаслик  ҳолатиҳам кузатилиши мумкин. Бу каби ҳолат ушбу воситанинг асосий таъсиридан бири  ҳисобланади, бундан сира хавотир олмаслик керак, чунки бу усулни қўллаб бўлгач, ҳайз яна тикланади. Инъекция қилинадиган контрацептивлар одамни жинсий йўл орқали юқадиган касалликлар ва ОИВ инфекциясидан сақламайди ҳамда бу усул аёлда иштаҳани кучайтириши ва шунинг ҳисобига аёл семириши мумкин (1 йил давомида 1-2 кг гача).  
		</p>
		<p align="justify"> 
			<b>Ихтиёрий жарроҳлик контрацепцияси</b>
		</p>
		<p align="justify"> 
			Соғлом аёллар 50-54 ёшгача насл қолдиришга, соғлом эркаклар эса умрини охиригача уруғлантириш қобилиятига эгадирлар. Кўпчилик оилалар 25-35 ёшда исталган болалар сонига эга бўлганликлари сабабли, қолган умрлари давомида ҳомиладорликдан сақловчи самарали усулга муҳтожлик сезадилар. Ҳозирги вақтда ихтиёрий жарроҳлик усули ёки стерилизация ривожланган ҳамда ривожланаётган мамлакатларда бу энг кенг тарқалган усуллардан биридир. Бу усул  ортга қайтмайдиган энг самарали – 99,9% (эркаклар ҳамда аёллар учун) усул бўлибгина қолмай,  балки энг хавфсиз ва энг арзон усул ҳамдир.  
		</p>
		<p align="center"> 
			Аёлларга ИЖК бўйича хизмат кўрсатиш вақтида қуйидагиларни  тушунтириш керак:
		</p>
		<ul>
			<li type="circle">
				Ушбу  муолажа  фақат аёлнинг иҳтиёри ва  истаги билан  амалга оширилиши мумкин.
			</li>
			<li type="circle">
				Услубниқўллашдан  аввал  аёл  ўзини қизиқтирган  барча саволларга  тиббиёт ходимидан  тўлақонли жавоб ва  маълумот олиш хуқуқига эга.
			</li>
			<li type="circle">
				Муолажанинг исталган вақтида аёл ўз қарорини ўзгартириши мумкин.
			</li>
			<li type="circle">
				Аёлга ИЖК ўтказишга қарор қилиш мақсадида таъсир қилувчи  ҳеч қандай чора ва босим кўрсатилиши мумкин  эмас.
			</li>
		</ul>
		<p align="justify"> 
			<b><i>ИЖК қўйдаги аёлларга тавсия этилади:</i></b>
		</p>
		<ul>
			<li type="circle">
				ИЖК катта ёшдаги  аёлларда (одатда 35 ёшдан кейин) ва оиладаги фарзандлар сони етарли бўлганда ҳамда қайтмас, доимий усулни хоҳлаганда ўтказилади.
			</li>
			<li type="circle">
				Бошқа фарзанд кўриш истаги бўлмаса.
			</li>
			<li type="circle">
				Ҳомиладорликдан сақланишнинг жуда самарали ва доимий услубини хоҳловчи аёллар.
			</li>
			<li type="circle">
				Ҳомиладорлик соғлиги учун юқори даражада хавф туғдириш эҳтимоли бор ва саломатлигитуфайли бошқа услубларни қўллаш имконияти чекланган аёлларда ўтказилиши мумкин.
			</li>
		</ul>
		<p align="justify"> 
			<b>Тезкор контрацепция</b>
		</p>
		<p align="justify" style="color: blue;"> 
			Тезкор контрацепция – бу турли сабабларга кўра бошқа усуллардан нотўғри ёки умуман фойдаланилмаганда исталмаган ҳомиладорликни олдини олиш усулидир.
		</p>
		<p align="justify"> 
			Бу усул бошқача қилиб айтганда кечиктириб бўлмайдиган, яқинликдан кейин, “кейинги тонг” контрацепцияси деб аталади. Тезкор контрацепция усуллари ҳимояланмаган жинсий алоқадан сўнг қанча тез қўлланилса, шунча самарали бўлади.
		</p>
		<p align="justify"> 
			Таблеткалардан Эскапел ёки Постинор яқинликдан сўнг  72 соатгача бўлган вақт мобайнида қабул қилиниши керак,  ўз вақтида ичилса,  самараси 99,8%ни ташкил этади ва деярли ҳеч қандай ножўя таъсири йўқ. Бу усулни қўллаш мумкин бўлган ҳолатлар:
		</p>
		<ul>
			<li>
				Жинсий зўрлаш;
			</li>
			<li>
				Тўсиқсолувчи  воситаларнинг (резина воситаси, кимёвий  воситалар) муваффақиятсиз  қўллаш  холлари;
			</li>
			<li>
				Химояланмаган тасодифий яқинлик;
			</li>
			<li>
				Аралаш ёки соф прогестинли таблеткаларни қабул қилинаётганда таблетка ичиш эсдан чиқса.
			</li>
		</ul>
		<p align="justify"> 
			Агар ҳайз 3 ҳафта давомида бошланмаса ҳомиладорликни текшириш учун шифокор маслаҳатидан ўтиш керак.
		</p>
		<p align="justify"> 
			Тезкор контрацепция доимий услуб сифатида  қўлланмаслиги керак, бу  фақат  шошилинч  холатларда  исталмаган  ҳомиладорликни олдин олиш учун  тавсия қилинувчи воситадир.
		</p>
		<p align="justify"> 
			<b>Контрацепциянинг табиий усуллари</b>
		</p>
		<p align="justify"> 
			Аёл ҳаётининг физиологик жараёнида фертил даври мавжуд бўлиб, бу даврда ҳомиладор бўлиб қолиш эҳтимоли юқори бўлади. Соғлом оилани шакллантиришдаги исталмаган ҳомиладорликдан сақланиш усулларидан табиий физиологик фертил давр тўғри ҳисобланади. Баъзи аёлларда цикл давомийлиги ҳар 21 ёки ҳар 33 кун бўлиши аниқланган ҳолда фойдаланилади. Бу услубнинг ютуғи  аёл киши ўзининг репродуктив аъзолари фаолияти жараёнидаги билимини оширади
		</p>
		<p align="justify"> 
			<i>Аёл ҳайзи давомийлиги – ҳайз цикли деб аталади</i>
		</p>
		<p align="justify"> 
			Мўътадил цикллар одатда 28 кунни ташкил этади, бунда белги келган кун циклнинг биринчи куни бўлиб, кейинги ойда белги келган кунгача тафовутланади. Бу ҳолатлар мунтазам қайтарилиб турганда нормал жараён деб ҳисобланади. Табиий усуллардан репродуктив аъзолар фаолияти мўътадил кечган соғлом ва шифокор тавсияларини тўғри бажара оладиган аёллар самарали фойдалана оладилар. Бу  усулнинг самараси паст бўлгани учун ва  қўлланишда адашишлар ва  хатоликларга кўп  йўл  қўйилиши сабабли бу усул  ҳақида  ушбу  қўлланмада  тўхтамасликка  қарор қилинган.  Агар  табиий  усуллардан бири – календарь усули (ёки  тақвим усули) аёлниқизиқтирса,  маҳаллий аёллар маслаҳатхонасидаги гинеколог  шифокорга  учраб, ундан  тўла-тўкис маълумот олиши мумкинва унинг маслҳатларига аниқ  риоя  қилиши керак.
		</p>
		<p align="justify"> 
			<b><i>Эмизиш давридаги табиий «бепуштлик» холати (лактацион аменорея усули – ЛАУ)</i></b>
		</p>
		<p align="justify"> 
			Яқинда она бўлган аёл болани фақат кўкрак сути билан боқаётган даврида, яъни чақалоққа кўкрак сутидан бошқа ҳеч қандай озуқа ёки суюқлик бермаганида, аёл организмининг қонуниятига кўра, тухумдонда тухумҳужайра етилмайди, ҳайз келмайди (аменорея). 
		</p>
		<p align="justify"> 
			<i>Бу усул онани ҳомиладорликдан қуйида келтирилган шартларга тўлиқ риоя қилинган ҳолда фақат 6 ой давомида сақлайди (!)</i>
		</p>
		<p align="justify"> 
			<i>Бунинг учун 3  та “олтин қоида”га қатъий риоя қилиш керак:</i>
		</p>
		<ul>
			<li type="circle">
				Боланинг ёши 6 ойликдан ошмаслиги.
			</li>
			<li type="circle">
				Она болани фақат кўкрак сути билан боқиши (кундузи ҳар 3-4 соатда, кечаси 6 соатлик танаффус билан).
			</li>
			<li type="circle">
				Онанинг ҳайз даври тикланмаган бўлиши керак.Болага она сутидан ташқари қўшимча овқат беришни бошлаш билан ҳомиладор бўлиш хавфи ортади.
			</li>
		</ul>
		<p align="justify"> 
			<b>Тўсиқ солувчи ҳимоя воситалари</b>
		</p>
		<p align="justify"> 
			<b>Тўсиқ солувчи услублар</b> – бу механик ёки кимёвий йўл билан  уруғланишга тўсқинлик қилиш хусусиятига эга бўлган моддалардан таркиб топган суртма (крем, мазь), қин шамчалари, кўпик воситаси, қинга ўрнатиладиган юпка пленкалардан ва эркаклар томонидан қўлланиладиган резина воситалари (презервативлар)дан  иборат. 
		</p>
		<ul>
			<li type="circle">
				ҳимояловчи резина восита (презервативлар) 
			</li>
			<li type="circle">
				спермицидлар (ҳомиладорликдан сақлайдиган кимёвий қин таблеткалари).       
			</li>
		</ul>
		<p align="justify"> 
			Эркаклар томонида қўлланадиган резина воситалари энг кенг тарқалган ва  эркаклар томонидан қўлланадиган самарали воситалардан бири ҳисобланади. Бунда эркак уруғ хужайраларининг аёл танасига тушишига механик йўл билан тўсиқ солинади.  
		</p>
		<p align="justify" style="color: blue;"> 
			Воситанинг яна муҳим афзаллиги – бу эркакнинг жавобгарлиги ва тўғри фойдаланганда жинсий йўл билан юқадиган касалликлар ва ОИВ инфекциясидан ҳимоя қилишидадир (!).  
		</p>
		<p align="justify"> 
			<b><i>Афзаллиги:</i></b> 
		</p>
		<ul>
			<li type="circle">
				Нархи  ва  мавжудлиги жихатидан  қулай.
			</li>
			<li type="circle">
				Мунтазам/кундалик  эмас,  керак вақтда  фойдаланилади.
			</li>
		</ul>
		<p align="justify"> 
			<b><i>Учраши мумкин бўлган салбий таъсирлар:</i></b> 
		</p>
		<ul>
			<li type="circle">
				Кам  учрайдиган, латексга (резинага) аллергикхолат. Нотўғри қўлланганда йиртилиши мумкин.
			</li>
		</ul>
		<p align="justify"> 
			<b><i>Кимёвий воситалар (спермицидлар)</i></b> 
		</p>
		<p align="justify"> 
			Ушбу воситалар билан фойдаланишнинг камчиликлари жумласига, аввало, самарадорлик даражаси (88%) ўртача эканлигини киритиш мумкин. Лекин улардан фойдаланиш қоидаларига амал қилинганида юқори самарадорликка эришилади. Спермицидлар кимёвий моддалар бўлиб, аэрозоль шамча, вагинал таблетка (Фарматекс), крем кўринишида дорихоналарда сотилади.  
		</p>
		<p align="justify"> 
			Спермицидларни аёл жинсий яқинликдан 10-15 дақиқа олдин ишлатади.  
		</p>
		<p align="justify"> 
			Спермицидларни гормонал усуллардан фойдалана олмайдиган, бачадон ичи cпиралларини ишлатишни ёқтирмайдиган, эмизикли оналар, ҳомиладорликдан вақтинча сақланиб турувчи аёллар ишлатиши мумкин.  
		</p>
		<p align="justify"> 
			Бу усулнинг афзаллиги шуки, болани кўкрак сути билан эмизиб боришга таъсир қилмайди, аёлда ички аъзо касалликлари бўлса ҳам аёл киши бемалол ишлата олади, чунки саломатликка зарар етказмайди. Спермицидлардан фойдаланиш осон, бу воситалар рецептсиз берилади ва уларни ишлатиш учун аёл кишининг тиббий текширувдан ўтиши шарт эмас.  
		</p>
		<p align="justify" style="color: blue;"> 
			Бу воситалар жинсий  йўло орқали  юқадиган касалликлар, ОИВ инфекциясидан  асрамайди, аллергик реакцияларга сабаб бўлиши мумкин.  
		</p>
		<p align="justify"> 
			Аллергик реакциялар рўй берадиган бўлса, бу усулдан воз кечиб, контрацепциянинг бошқа усулларидан фойдаланиш керак.  
		</p>
</body>
</html>