<!DOCTYPE html>
<html>
<head>
	<style type="text/css">
		p{font-size: 20px;
			margin-left: 30px;
			margin-right: 30px}
		</style>
</head>
	<body>
		<p align="justify"> 
			Далилларга асосланган тиббиёт хулосалари бўйича оила қуриш учун энг қулай давр қизлар учун 20-24 ёш, йигитлар учун 24-26 ёшни ташкил килади. 
		</p>
		<p align="justify"> 
			Эрта ёшда ҳомиладор бўлиш, туғиш жараёнида она ва боланинг соғлигига хавф солиши мумкин. Маълумки, 16-17 ёшгача қизлар тўлишиб, бўйлари ўсиб қолади, аммо бу ҳали уларни она бўлиш учун етилганликларини билдирмайди. Қизлар 16-17 ёшга тўлгани билан уларда, ҳомилани тараққий этиши ва бола туғиш учун нормал шароит вужудга келмаган бўлади. Тос суяклари ривожланмаганлиги сабабли, туғиш жараёнида жарроҳлик усулидан фойдаланишга тўғри келиши мумкин.  
		</p>
		<p align="justify"> 
			Қизлар 20 ёшдан кейин жисмонан ва руҳан она бўлишга тайёр бўладилар. Эрта турмуш қуриш кўпинча фарзандсизликка, боланинг ой куни етмай чала туғилишига, ҳомиладорлик асоратларига олиб келиши мумкин. 
		</p>
		<p align="justify"> 
			Оила қуриш бўсағасида бўлганлар учун хозирда тиббий кўрикдан ўтиш имконияти яратилган бўлиб, йигит ва қизлар ўз саломатлиги ҳақидаги маълумотни айнан шу кўрик даврида янада бойитишлари мумкин. Бу ўз навбатида оилада бўлажак фарзандларни соғлом туғилишига, бепуштликни олдини олишга ва агар йигит ёки қизда бирор-бир касаллик аниқланса, ўз вақтида даволаниш имкониятини яратади. 
		</p>
		<p align="justify"> 
			Улар ўзлари яшайдиган худуддаги оилавий поликлиникалар, қишлоқ врачлик пунктлари, “аёллар маслахатхонаси”, тиббиёт марказларидан маслаҳат олишлари ва бўлажак зурриёднинг саломатлиги ҳақида қайғуришлари керак. 
		</p>
	<div style="font-size: 20px;
	margin-left: 30px;
	margin-right: 30px;
	border-style: groove;
	background-color: #00aaff;">
	<b><i>«Аёллар маслаҳатхоналари»нинг асосий вазифалари:</i></b>
		<ul>
			<li>
				оилани режалаштириш, контрацепция усуллари, исталмаган  ҳомиладорликдан  қутулишнинг сунъий  йўлларини қўллаш, ва жинсий йўл орқали юқадиган касалликларнинг олдини олиш бўйича инсоларнинг ҳак-ҳуқуқларини таъминлаган  ҳолда, жумладан тиббий сир сақлаш йўли билан  юқори сифатли хизматни ташкил қилиш
			</li>
			<li>
				оналар ва болалар саломатлигини муҳофаза қилиш тўғрисидаги қонунчиликка мувофиқ акушер-гинекологик ва ижтимоий-ҳуқуқий ёрдам кўрсатиш;
			</li>
			<li>
				репродуктив саломатликни муҳофаза қилиш, оналик ва перинатал хизматларни тўлақонли бажарилишини таъминлаш, оналар ва гўдаклар  ўлимининг олдини олишга қаратилган  маълумот ва кўникмалар билан  аҳолини таништириш, ўргатиш  каби масъулият;
			</li>
		</ul>
	</div>

	<p align="justify"> 
		Ўз вақтида маслаҳат олиш ирсий касалликларнинг олдини олишда муҳим аҳамиятга эга. Ирсий касалликларни келтириб чиқарувчи омилларга яқин қариндош-уруғлар ўртасидаги никоҳлар, даволанмаган  инфекциялар  ва  ирсий касалликлар киради. Бундай оилаларда кўпинча ақли заиф, кўр, кар, соқов ва бошқа жисмоний нуқсонларга эга бўлган болалар туғилиши мумкин.
	</p>
	<p align="justify">
		Шунингдек, спиртли ичимликлар истеъмол қиладиган ва гиёҳвандликка ружу қўйган ва тамаки чекувчи оилаларда ҳам жисмонан ва ақлан заиф, нуқсонли фарзандлар туғилиши мумкин.
	</p>
	<p align="justify">
		Шуни унутмаслик керракки, ҳомиладорлик даврида ҳомила ўз онасидан ривожланиш учун микроэлементларни олади, шунинг учун бўлажак онанинг организми витаминлар ва минералларга бой бўлиши зарур, ушбу мақсадда ҳомиладор бўлишдан икки-уч ой олдин аёл витаминлар, фолат кислотаси ва йод препаратларини қабул  қилишни бошлаш  келажакда туғиладиган  боланинг  асаб тизими ва руҳий холатининг соғлом бўлишига  бевосита таъсир кўрсатади. 
	</p>
	<p align="justify">
		Никоҳланувчи шахслар ФҲДЁ бўлимига ариза берганларидан сўнг, улар тиббий кўрикдан ўтишлари лозим. (Ўзбекистон Республикаси Вазирлар Маҳкамасининг 2003 йил 25 августдаги № 365 сонли Қарори)
	</p>
	<div style="font-size: 20px;
		margin-left: 30px;
		margin-right: 30px;
		border-style: groove;
		background-color: #00aaff;" align="center">
		<b><i>Ота ва она соғлом бўлгандагина соғлом фарзанд дунёга келади</i></b>
		</div>
	</body>
	<p align="justify">
		Жаҳон статистикаси бўйича, афсуски, бир йилда 500 минг нафардан зиёд аёллар асоратланган ҳомиладорлик, туғруқ ва аборт туфайли ҳаётдан кўз юмадилар, ўн минглаб аёлларда ҳомиладорлик асоратлари мавжуд бўлиб, баъзилари она ва бола ҳаёти учун хавф туғдириши ёки ногиронликка олиб келиши мумкин.
	</p>
	<p align="justify">
		Ўзбекистондаги содир бўладиган <b>оналар ўлими ҳолатларининг асосий сабаблари</b> бу ҳомиладорлик билан боғлиқ қон босимини кўтарилиши, туғруқдаги қон кетишлар, сепсис (қондаги инфекциялар), ички аъзо касалликлари туфайли юзага келган асоратлардир. Бу асоратлар хакида тушунчанинг озлиги, оила  аъзолари ва аёлнинг турмуш уртоги бу хакда саёз  маълумотга эга эканлиги, уз  вактида тиббий муассасага мурожаат килмаслик - тиббий ёрдамнинг кечикишига, тиббий чораларнинг бефойда бўлиб, ёш аёлларнинг бевақт вафотига сабабчи  бўлмоқда. 
	</p>
	<p align="justify">
		Кўп ҳолларда оналар ўлимининг олдини олиш мумкин, бунинг учун мамлакатимизда етарли шарт-шароитлар яратиб берилган, албатта, бу қилинаётган ишларга - оила, жуфтликлар, жамият аъзолари, мутахассислар жиддий ёндашишлари керак. 
	</p>
</html>